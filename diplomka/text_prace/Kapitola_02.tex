\chapter{Modely dielektrické odezvy amorfních materiálů}

Výběr vhodného disperzního modelu je pro správné vyhodnocení experimentálních dat klíčový. Hlavní požadavek, který klademe na zvolený model dielektrické odezvy, je ten, že musí dobře popisovat optické charakteristiky sytému, jako odrazivost, propustnost a~elipsometrické veličiny. Toho je možné dosáhnout tím, že parametrizujeme přímo komplexní index lomu, případně komplexní dielektrickou funkci. 
Příklad takového jednoduchého mo\-delu je například Cauchyho formule. 
Přestože takové modely mnohdy dosahují velmi dobrých výsledků při fitování experimentálních dat, neposkytují žádné informace o~vnitřní struktuře měřené látky. Tato práce se proto bude zabývat modely, které poskytují informace i o~vnitřním uspořádáni materiálu, hlavně o~parametrech elektronové struktury.

Z teorie dielektrické odezvy vyplývá několik podmínek, které musí každý vhodný model splňovat. První podmínkou jsou Kramers--Kronigovy relace, které spojují reálnou a~ima\-gi\-nární část dielektrické funkce  
\begin{equation}
\epsilon_\mathrm{r}(\omega) = 1 + \frac{1}{\pi} \mathcal{P} \int \frac{\epsilon_\mathrm{i}(\xi)}{\xi - \omega} \mathrm{d}\xi \mathrm{,}
\label{KKint}
\end{equation}
kde $\omega$ je úhlová frekvence a~$\epsilon_\mathrm{r}, \epsilon_\mathrm{i}$ jsou reálná a~imaginární část dielektrické funkce a~$\mathcal{P}$ značí Cauchyho hlavní hodnotu. 
%
Druhá podmínka, kterou musí model lineární dielektrické odezvy splňovat, je časová symetrie
\begin{equation}
\epsilon(\omega) =\epsilon^* (-\omega) \mathrm{,}
\label{casovasymetrie}
\end{equation}
symbol $^*$ značí komplexní sdružení.
%
Třetí podmínka pro model dielektrické odezvy je takzvané sumační pravidlo
\begin{equation}
\int_0^\infty \epsilon_\mathrm{i} (\omega) \omega \mathrm{d} \omega = \frac{\pi}{2} \omega_\mathrm{p}^2 = \frac{\pi}{2} \frac{e^2 n_\mathrm{e}}{ \epsilon_0 m_\mathrm{e}} \mathrm{,}
\end{equation}
kde $\omega_\mathrm{p}$ je plazmová frekvence, $n_\mathrm{e}$ je koncentrace elektronů, $e$ je elementární náboj, $m_\mathrm{e}$ je hmotnost elektronu a~$\epsilon_0$ je permitivita vakua. Sumační pravidlo je důsledek kombinace Kramers-Kronigova integrálu s~předpokladem o~chování dielektrické odezvy pro $\omega \rightarrow \infty$ jako pro klasický tlumený oscilátor a~spojuje hustotu náboje s~dielektrickou funkcí. Klasické sumační pravidlo můžeme chápat jako integrální formu Thomas--Reiche--Kuhnova (TRK) sumačního pravidlo z kvantové mechaniky, pokud ho aplikujeme na interakci světla s~pevnou látkou.  

Klasické sumační pravidlo bylo dále v~\cite{sumrule} zobecněno pomocí TKR sumačního pra\-vid\-la, aby zahrnovalo jak elektrony, tak atomová jádra, do následujícího tvaru
\begin{equation}
\int_0^\infty \mathcal{F} \mathrm{d}E = n_e + \sum_n \frac{Z_n^2 m_\mathrm{e}} {m_n} n_n = U n_\mathrm{e} \mathrm{.}
\label{density}
\end{equation}
Sumace je prováděna přes všechny typy jader v~materiálu. Symboly $Z_n, m_n, n_n$ značí po řadě protonové číslo, hmotnost jádra a~koncentraci jader. $E$ je energie fotonu. Faktor $U$ je pro většinu materiálů velmi podobný: $U \approx 1.00027$ \cite{sumrule}.
%
Pro parametrizaci dielektrické funkce je praktické zavést funkci $F(E)$
\begin{equation}
F(E) = \epsilon_\mathrm{i}(E) E = \frac{\mathcal{F}(E)}{M}\mathrm{,}
\end{equation}  
kde $M$ je konstanta
\begin{equation} 
M = \frac{8 \pi \epsilon_0 m_\mathrm{e}}{(e h)^2} = 4,61706\times10^{26} \mathrm{eV}^{-2}\mathrm{m}^3 \mathrm{.}
\end{equation}
%
Funkci $F(E)$ nazýváme funkce síly přechodu a~slouží jako výchozí bod při parametrizaci optických konstant v~pevných látkách. Jedná se o~spojitou analogii síly oscilátoru.

\section{Parametrizace funkce dielektrické odezvy}
Dielektrická funkce může být rozdělena na více příspěvků, které reprezentují jednotlivé typy přechodů $t$. Celková dielektrická funkce je suma přes dielektrické funkce jednotlivých příspěvků a~vakua \cite{sumrule}
\begin{equation}
\epsilon(E) = 1 + \sum_t \epsilon_t(E) \text{.}
\label{suma1}
\end{equation}
%
Dříve zavedenou funkci síly přechodu $F(E)$ můžeme také rozdělit na parciální funkce síly přechodu pro jednotlivé příspěvky $t$
\begin{equation}
F(E) = \sum_t F_t(E) \text{.}
\end{equation}
%Je praktické jednotlivé příspěvky $F_t$ normalizovat na $F_t^0$ aby platilo
%\begin{equation}
%\int_0^\infty F_t^0(E)\mathrm{d}E = 1
%\end{equation}
Integrováním přes $F_t(E)$ získáme 
\begin{equation}
\label{definiceceelkovesily}
\sum_t \int_0^\infty F_t(E)\mathrm{d}E = \sum_t N_t = N \text{,}
\end{equation}
kde $N_t$ jsou integrální síly přechodů pro jednotlivé příspěvky a~$N$ je celková integrální síla přechodu, nebo jen jednoduše celková síla přechodu.  
%
Dále můžeme zavést takzvanou normalizovanou dielektrickou funkci $\epsilon_t^0$ pro jednotlivé příspěvky. Platí 
\begin{equation}
\epsilon_t(E) = N_t \epsilon_t^0  \text{.}
\end{equation}
%
Vztah (\ref{suma1}) pak můžeme zapsat jako
\begin{equation}
\epsilon (E) = 1 + \sum_t N_t \epsilon_t^0(E) \text{.}
\end{equation}




\section{Jednotlivé příspěvky k dielektrické funkci}
Jelikož se v~této práci zabýváme zkoumáním DLC vrstev, omezíme se pouze na příspěvky, z nichž se skládá dielektrická funkce právě v~DLC vrstvách. Jedná se o~přechody valenčních elektronů do vodivostních pásů a~vyšších excitovaných stavů, o~excitaci jaderných elektronů a~o fononovou absorpci. 

\subsection{Mezipásové přechody mezi valenčním a~vodivostním pásem}
Absorpce světla v~amorfních materiálech je způsobena přechodem elektronu z výchozího stavu $j$ s~energií $S$ do konečného stavu $k$ s~energií $S + E$. Imaginární část dielektrické funkce je spočítána jako suma příspěvků všech možných přechodů \cite{Franta2007}

\begin{equation}
\label{basicDOS}
\epsilon_\mathrm{i} (E) = 
\left(\frac{eh}{m_\mathrm{e}E} \right)^2 \frac{1}{4 \pi \epsilon_0 \mathrm{B}_0} \sum_{j,k} | p_{j \rightarrow k} |^2
\int_{-\infty}^\infty f_\mathrm{e}(S) \mathcal{N}_j(S) f_\mathrm{h}(S+E) \mathcal{N}_k(S + E)\mathrm{d}S \text{,}
\end{equation}
kde $E$, $h$ a~$\mathrm{B}_0$ jsou energie fotonu, Planckova konstanta a~určitá část Brillouinovy zóny odpovídajícího krystalického materiálu. Funkce $\mathcal{N}_j(S)$ a~$\mathcal{N}_k(S)$ značí rozdělení energií hustoty stavů (DOS) v~$j$ a~$k$ pásu. Koncentrace $j$ elektronů, tj. počet $j$ elektronů na~jednotku objemu je definován jako
\begin{equation}
\mathrm{N}_j = \int_{-\infty}^\infty \mathcal{N}_j(S)\mathrm{d}S \text{.}
\end{equation}
Výše uvedené přechody jsou možné jen tehdy, pokud jsou $j$ stavy zaplněné a~$k$ stavy nejsou. To je v~integrálu zahrnuto pomocí Fermi-Diracova rozdělení pro elektrony, $f_\mathrm{e}$, a~díry, $f_\mathrm{h}$. Pravděpodobnost přechodu je dána čtvercem velikosti maticového elementu operátoru hybnosti $|p_{j \rightarrow k}|^2$. Je vytknuta před integrál, protože předpokládáme, že je v~amorfním materiálu konstantní pro všechny přechody mezi konkrétním $j$ a~$k$ pásem. Rovnice (\ref{basicDOS}) může zahrnovat jednak mezipásové přechody i přechody uvnitř pásu. DOS funkce $\mathcal{N}_j(S)$ a~$\mathcal{N}_k(S)$ mohou zahrnovat rozšířené i~lokalizované stavy. Pokud je valenční pás plně zaplněn a~vodivostní pás je zcela prázdný, můžeme Fermi-Diracovo rozdělení vynechat a~integrál ve vztahu (\ref{basicDOS}) poté definuje takzvanou funkci sdružené hustoty stavů (JDOS) $\mathcal{J}_{j \rightarrow k}(E)$ odpovídající $j \rightarrow k$ přechodům
\begin{equation}
\mathcal{J}_{j \rightarrow k}(E) = \int_{-\infty}^\infty \mathcal{N}_j(S) \mathcal{N}_k(S + E)\mathrm{d}S \text{.}
\end{equation}
Vztah (\ref{basicDOS}) nicméně definuje pouze imaginární část dielektrické funkce a~pouze pro kladné $E$. Celkovou komplexní dielektrickou funkci můžeme získat pomocí antisymetrie imaginární části (\ref{casovasymetrie}) a~Kramers-Kronigových relací (\ref{KKint})
\begin{equation}
\label{basicDLC2}
\epsilon_i (E) = 
\left(\frac{eh}{m_\mathrm{e}E} \right)^2 \frac{\mathrm{sgn}(E)}{4 \pi \epsilon_0 \mathrm{B}_0} \sum_{j,k} | p_{j \rightarrow k} |^2
\int_{-\infty}^\infty f_\mathrm{e}(S) \mathcal{N}_j(S) f_\mathrm{h}(S+|E|) \mathcal{N}_k(S + |E|)\mathrm{d}S \text{,}
\end{equation}

\begin{equation}
\epsilon_\mathrm{r}(E) = 
1 + \frac{1}{\pi} \mathcal{P} \int_{-\infty}^\infty \frac{\xi \epsilon_\mathrm{i}(\xi)}{\xi^2 - E^2} \mathrm{d}\xi = 
1 + \frac{2}{\pi} \mathcal{P} \int_0^\infty \frac{\xi \epsilon_\mathrm{i}(\xi)}{\xi^2 - E^2} \mathrm{d}\xi 
\text{.}
\end{equation}


Vhodný model nyní můžeme sestrojit parametrizací DOS funkcí, příkladem takového modelu je PDOS model \cite{Franta2007}. Model zjednodušuje rovnici (\ref{basicDLC2}) zavedením schodové Fermi-Diracovy funkce (což je splněno, pokud pásy leží v~dostatečné vzdálenosti od Fermiho energie) a~zavedením funkce $\mathfrak{N}$, která v~sobě zahrnuje konstanty před integrálem 
\begin{equation}
\label{epsilonDOS}
\epsilon_\mathrm{i}(E) = \frac{\mathrm{sgn}(E)}{E^2} \sum_{j} \int_{-\infty}^{E_\mathrm{F} = 0} \mathfrak{N}_j(S) \mathfrak{N}_{j^*}(S + |E|)\mathrm{d}S \text{,}
\end{equation}
kde
\begin{equation}
\label{unormN}
\mathfrak{N}_j(S) = \frac{eh | p_{j \rightarrow j^*} |}{2 m_\mathrm{e} \sqrt{\pi \epsilon_0 \mathrm{B}_0}} \mathcal{N}_j(S) \text{.}
\end{equation}
Index $j$ zde jde přes všechny typy elektronových stavů (v DLC vrstvách se například jedná o~$\sigma$ a~$\pi$ elektronové stavy). $j$ značí valenční elektrony, $j^*$ vodivostní. $\mathfrak{N}_j(S)$ není nicméně, na rozdíl od $\mathcal{N}_j$, normován na koncentraci $j$ elektronů $\mathrm{N}_j$. Je proto výhodné zavést normovací parametr $Q_j$
\begin{equation}
\int_{-\infty}^\infty \mathfrak{N}_j(S) \mathrm{d}S = 
\mathrm{N}_j \frac{eh | p_{j \rightarrow j^*} |}{2 m_\mathrm{e} \sqrt{\pi \epsilon_0 \mathrm{B}_0}} \equiv
Q_j \text{,}
\end{equation}
kde parametr $Q_j$ je přímo úměrný koncentraci $j$ elektronů a~je jeden z parametrů PDOS modelu. Další dva parametry potřebné pro popis $j \rightarrow j^*$ přechodů jsou minimální energie, neboli šířka zakázaného pásu, $E_\mathrm{g}$ a~maximální energie přechodů $E_\mathrm{h}$. 

Díky podobnosti s~distribucí hustoty stavů v~krystalech v~blízkosti extrému energie v~pásu můžeme modelovat $\mathfrak{N}_j(S)$ a~$\mathfrak{N}_{j^*}$ pomocí odmocnin

\begin{equation}
\label{N1}
 \mathfrak{N}_j(S) = 
\frac{
		32Q_j 
		\sqrt{-S-\frac{E_{\mathrm{g}j}}{2}}
		\sqrt{\frac{E_{\mathrm{h}j}}{2}+S}
	}{
		\pi (E_{\mathrm{h}j} - E_{\mathrm{g}j})^2
	}
\Pi_{-E_{\mathrm{h}j}/2,-E_{\mathrm{g},j}/2}(|S|)
\text{,}
\end{equation}

\begin{equation}
\label{N2}
\mathfrak{N}_{j^*}(S) = 
\frac{
		32Q_j 
		\sqrt{S-\frac{E_{\mathrm{g}j}}{2}}
		\sqrt{\frac{E_{\mathrm{h}j}}{2}-S}
	}{
		\pi (E_{\mathrm{h}j} - E_{\mathrm{g}j})^2
	}
\Pi_{E_{\mathrm{g}j}/2,E_{\mathrm{h},j}/2}(|S|)
\text{.}
\end{equation}
Funkce $\Pi_{E_\mathrm{min},E_\mathrm{max}}(|E|)$ je definována následovně
\begin{equation}
\Pi_{E_\mathrm{min},E_\mathrm{max}}(|E|) = 
	\left\{\begin{array}{l c l} 
	1 & : & E_\mathrm{min} < E < E_\mathrm{max} \\
	0 & : & \text{jinak.} \end{array} \right.
\end{equation}
Dosazení rovnic (\ref{N1}) a~(\ref{N2}) do (\ref{epsilonDOS}) získáme
\begin{equation}
\epsilon_\mathrm{i} = \frac{1}{E^2} \sum_j \left(\frac{32Q_j}{\pi (E_{\mathrm{h}j} - E_{\mathrm{g}j})^2}\right)^2 e_j(E) \text{,}
\end{equation}
kde $e_j(E)$ značí eliptický integrál, který musí být spočítán numericky
\begin{equation}
e(E) = \int_{S_\mathrm{min}}^{S_\mathrm{max}}
\sqrt{\left(-S - \frac{E_\mathrm{g}}{2}\right)\left(\frac{E_\mathrm{h}}{2} + S\right)}
\sqrt{\left(E + S - \frac{E_\mathrm{g}}{2}\right)\left(\frac{E_\mathrm{h}}{2} -E - S\right)}
\mathrm{d}S\,\,\Pi_{E_{\mathrm{g}},E_{\mathrm{h}}}(|E|)\text{.}
\end{equation}
Integrační meze eliptického integrálu jsou 
\begin{equation}
\begin{array}{l c r}
S_\mathrm{min} = \max\left(-\frac{E_\mathrm{h}}{2}, \frac{E_\mathrm{g}}{2} -E\right) &
\text{a} &
S_\mathrm{max} = \min\left(-\frac{E_\mathrm{g}}{2}, \frac{E_\mathrm{h}}{2} -E\right) \text{.} \\
\end{array}
\end{equation}



Právě nutnost numerických kalkulací (jednak eliptického integrálu a~jednak Kramers--Kronigových relací) je mírnou nevýhodou PDOS modelu. Je proto výhodné parametrizovat přímo JDOS funkci tak, abychom se vyhnuli numerickým výpočtům. Toto řeší tzv. PJDOS model, který je kompromisem mezi rychlostí výpočtu a~kvalitou parametrizace odrážející skutečný stav pásové struktury \cite{Franta2007}. 

Podobně jako jsme zavedli nenormalizovanou DOS funkce $\mathfrak{N}_j$ (\ref{unormN}), zavedeme nyní nenormalizovanou PJDOS funkci $\mathfrak{J}_{j \rightarrow j^*}$
\begin{equation}
\left(\frac{eh}{m_\mathrm{e}} \right)^2 \frac{| p_{j \rightarrow j^*} |^2}{4 \pi \epsilon_0 \mathrm{B}_0} \mathcal{J}_{j \rightarrow j^*}(E)
= \mathfrak{J}_{j \rightarrow j^*}(E) \text{.}
\end{equation}
Tuto funkci můžeme stejně jako DOS funkce $\mathfrak{N}{j}$ a~$\mathfrak{N}{j}^*$ normovat na parametr elektronové hustoty $Q_j$
\begin{equation}
\int_0^\infty \mathfrak{J}_{j \rightarrow j^*}(E)\mathrm{d}E = Q_j^2 \text{.}
\end{equation}
Nyní je potřeba vhodně parametrizovat funkci $\mathfrak{J}_{j \rightarrow j^*}$, při tom se snažíme zachovat co největší podobu s~DOS parametrizací (s eliptickým integrálem). Toto vede na následující tvar
\begin{equation}
\mathfrak{J}_{j \rightarrow j^*} \propto (E - E_{\mathrm{g}j})^2 (E - E_{\mathrm{h}j})^2 \text{.}
\end{equation} 
Výsledná podoba imaginární části dielektrické funkce je tedy
\begin{equation}
\label{PJDOS1}
\epsilon_{\mathrm{i},j \rightarrow j^*}(E) = 
\frac{30Q_j (E - E_{\mathrm{g}j})^2 (E - E_{\mathrm{h}j})^2 }{(E_{\mathrm{h}j} - E_{\mathrm{g}j})^5 E^2 } 
\Pi_{E_{\mathrm{g}j},E_{\mathrm{h}j}}(|E|)
\text{.}
\end{equation}

V \cite{sumrule2} je model PJDOS dále rozšířen o~parametry $E_\mathrm{c}$ a~$B_\mathrm{c}$ zahrnující asymetrii pásové struktury. Výsledná normovaná dielektrická funkce má pak tvar

\begin{equation}
\label{valencvod}
\epsilon_{\mathrm{i},j \rightarrow j^*}^0 = 
\mathrm{sgn}(E) 
\frac	{(|E|- E_{\mathrm{g}j})^2(E_{\mathrm{h}j} - |E|)^2}
	{ C E^2 [(|E| - E_{\mathrm{c},j})^2 + B_{\mathrm{c},j}^2]} 
\Pi_{E_{\mathrm{g}j},E_{\mathrm{h}j}}(|E|) \, \mathrm{,}
\end{equation}
kde $C$ je normalizační konstanta.

\subsection{Excitace valenčních elektronů do vyšších excitovaných elektro-nových stavů}
Přestože jsou energie excitací do vyšších excitovaných pásů většinou již mimo oblast energií běžných optických metod a~jejich příspěvek se tedy v~imaginární části dielektrické funkce neprojeví vůbec a~v reálné jen mírně, nemůžeme je zanedbat, protože hrají významnou roli v~sumačním pravidle, kde integrujeme přes celou dielektrickou funkci. Potřebujeme tedy alespoň odhad tvaru dielektrické funkce i pro vyšší energie. 
Tyto přechody můžeme popsat dvouparametrickým modelem popsaným v~\cite{sumrule}.
\begin{equation}
\label{vyssiexcitace}
\epsilon_{\mathrm{i}, j \rightarrow \xi}^0(E) = \frac{3 E_\xi(|E| - E_\xi)^2}{E^5} \Pi_{E_\xi, \infty}(|E|) \text{,}
\end{equation}
kde $E_\xi$ je minimální energie přechodu do vyššího excitovaného stavu
\begin{equation}
E_\xi = \frac{E_{\mathrm{g},j}}{2} + E_\mathrm{x}
\end{equation}
Reálná část parciální dielektrické funkce má potom následující tvar
\begin{equation}
\epsilon_{\mathrm{r}, j \rightarrow \xi}^0(E) = 
\frac{3E_\xi}{\pi E^2}
\left[
	a(E) \ln\left|1-\frac{E}{E_\xi}\right|
	+ b(E) \ln\left|1 + \frac{E}{E_\xi}\right|
	- \frac{2}{3E_\xi} - \frac{2E_\xi}{E^2}
\right] \text{,}
\end{equation}
kde
\begin{equation}
\begin{array}{c c}
a(E) = -\frac{(E_\xi - E)^2}{E^3} &
b(E) = \frac{(E_\xi + E)^2}{E^3} \text{.}\\
\end{array}
\end{equation}


\subsection{Excitace jaderných elektronů}
U atomů, které mají kromě valenčních elektronů i vnitřní slupky s~,,jadernými elektrony'', musíme zahrnout i vliv jejich excitací. Tento příspěvek se, stejně jako u excitací valenčních elektronů do vyšších excitovaných stavů, projeví na dielektrické funkci v~měřené oblasti pouze minimálně, nicméně opět ho nemůžeme zcela vynechat kvůli sumačnímu pravidlu. Normalizovaná dielektrická funkce pro excitace jaderných elektronů je modelována jed\-no\-duchým jedno\-para\-metrickým modelem \cite{sumrule2}
\begin{equation}
\label{jaderneel}
\epsilon_{\mathrm{i},\zeta}^0(E) = \frac{E_\zeta}{E^3} \Pi_{E_\zeta,\infty}(|E|) \text{,}
\end{equation}
\begin{equation}
\epsilon_{\mathrm{r},\zeta}^0(E) = \frac{1}{\pi E^3}\left[ E_\zeta \ln\left| \frac{E_\zeta + E}{E_\zeta - E}\right| - 2E \right] \text{,}
\end{equation}
kde $E_\zeta = E_i + E_\mathrm{g}/2$, $i$ indexuje všechny typy jaderných elektronů v~atomu (K, L, ...). 

\subsection{Fononová absorpce}
V infračervené oblasti se ve spektrech DLC vrstev vyskytuje velké množství absorpčních píků, způsobených absorpcí na vibračních stavech uhlíkových a~uhlovodíkových skupin. Jednotlivé píky můžeme v~imaginární části dielektrické funkce modelovat jako Gausovské funkce \cite{Franta2007}:

\begin{equation}
\label{gaus}
\epsilon^0_{\mathrm{i},p} = \frac{1}{\sqrt{2 \pi} B_p E_p} \left[ \exp\left(-\frac{(E-E_p)^2}{2B_p^2}\right) - \exp\left(-\frac{(E+E_p)^2}{2B_p^2}\right) \right] \text{.}
\end{equation}
V reálné části tomu odpovídá tvar:
\begin{equation}
\epsilon^0_{\mathrm{r},p} = \frac{\sqrt{2}}{\pi B_p E_p} \left[ \mathrm{D}\left(\frac{E+E_p}{\sqrt{2}B_p}\right) -\mathrm{D}\left(\frac{E-E_p}{\sqrt{2}B_p}\right) \right] \text{,}
\end{equation}
kde $\mathrm{D}(x)$ značí Dawsonův integrál definovaný jako
\begin{equation}
\mathrm{D}(x) = \exp(-x^2)\int_0^x \exp(t^2) \mathrm{d}t \text{.}
\end{equation}
V infračervené spektroskopii je nicméně zvykem používat k popisování píků vlnočty místo energií. Z toho důvodu jsou parametry $E_p$ a~$B_p$ nahrazeny parametry $\tilde{\nu}_p$ a~$\beta_p$:
\begin{equation}
E_p = h c \tilde{\nu}_p \text{,}
\end{equation}
\begin{equation}
B_p = \frac{h c \beta_p}{2 \sqrt{2 \ln 2}} \text{,}
\end{equation}
kde $c$ je rychlost světla. 




\section{Modelování systému DLC vrstva na substrátu}
V této práci byly všechny vzorky modelovány jako multivrstevnatý systém: DLC vrstva -- přechodová vrstva -- substrát -- vrstva ze zadní strany substrátu (obrázek \ref{layerscheme}). Pro mo\-de\-lování dielektrické funkce vrstvy byl použit model PJDOS-DLC, pro modelování přechodové vrstvy byl použit model PJDOS, pro krystalický křemíkový substrát byl použit model PJDOS c-Si a~pro modelování zadní vrstvy byly využity tabulkové hodnoty SiO$_2$.

\begin{figure}[btp]
\centering
\includegraphics[width=12cm]{grafika/layerscheme.pdf}
\caption{Schéma multivrstevnatého systému s~použitými modely pro jednotlivé části, $d_i$ jsou tloušťky jednotlivých vrstev.}
\label{layerscheme}
\end{figure} 

\subsection{Dielektrická funkce DLC vrstvy}
Pro modelování dielektrické funkce DLC vrstvy byl použit model PJDOS-DLC \cite{Franta2007}. Ten zahrnuje jednak přechody mezi valenčním a~vodivostním pásem (\ref{valencvod}) pro $\sigma$ a~$\pi$ elektrony, pak také excitace do vyšších excitovaných stavů nad vodivostním pásem (\ref{vyssiexcitace}), absorpci na vibračních stavech v~infračervené oblasti (\ref{gaus}) a~excitaci jaderných elektronů (\ref{jaderneel}). Zjednodušené schéma elektronové struktury DLC vrstvy je na obrázku \ref{DLCDOS}.

\begin{figure}[btp]
\centering
\includegraphics[width=15cm]{grafika/DLCDOS.pdf}
\caption{Schéma hustoty stavů DLC vrstvy.}
\label{DLCDOS}
\end{figure} 

DLC vrstvu uvažujeme jako systém tří komponent: vodíkových jader, uhlíkových jader a~elektronů. Celkovou sílu přechodu $N$ můžeme proto rozepsat jako:
\begin{equation}
N = \int_0^\infty \epsilon_\mathrm{i}(E) E \mathrm{d}E = N_\mathrm{e} + N_\mathrm{C} + N_\mathrm{H} \text{,}
\end{equation} 
kde $N_\mathrm{e}$, $N_\mathrm{C}$ a~$N_\mathrm{H}$ jsou částečné síly přechodu pro elektrony, uhlíková jádra a~vodíková jádra. Pro atomy uhlíku můžeme navíc rozlišit sílu přechodu pro sp$^2$ a~sp$^3$ vázaný uhlík $N_\mathrm{C_{sp3}}$, $N_\mathrm{C_{sp2}}$
\begin{equation}
N_\mathrm{C} = N_\mathrm{C_{sp3}} + N_\mathrm{C_{sp2}} \text{.}
\end{equation} 
Jednotlivé síly přechodů závisí pouze na složení a~hustotě systému:
\begin{equation}
N_\mathrm{e} = (Z_\mathrm{C}f_\mathrm{C} + Z_\mathrm{H} f_\mathrm{H}) N_\mathrm{a} = (6f_\mathrm{C} + f_\mathrm{H})N_\mathrm{a} \text{,}
\end{equation}
\begin{equation}
N_\mathrm{C} = Z^2_\mathrm{C} f_\mathrm{C} \frac{m_\mathrm{e}}{m_\mathrm{C}} N_\mathrm{a} \text{,}
\end{equation}
\begin{equation}
N_\mathrm{H} = Z^2_\mathrm{H} f_\mathrm{H} \frac{m_\mathrm{e}}{m_\mathrm{H}} N_\mathrm{a} \text{,}
\end{equation}
kde $N_\mathrm{a}$ značí atomovou koncentraci a~$f_\mathrm{H}$, $f_\mathrm{C}$ jsou relativní koncentrace vodíku a~uhlíku ($f_\mathrm{H} + f_\mathrm{C} = 1 $). $Z_\mathrm{C}$ a~$Z_\mathrm{H}$ značí atomové čísla uhlíku a~vodíku. $m_\mathrm{e}$, $m_\mathrm{C}$ a~$m_\mathrm{H}$ jsou hmotnost elektronu, hmotnost jádra uhlíku a~hmotnost jádra vodíku. Z atomární hustoty $N_\mathrm{a}$ a~relativních koncentrací lze přímo dopočítat hustotu materiálu $\rho$
\begin{equation}
\rho = N_\mathrm{a} u M \sum_n A_n f_n \text{,}
\label{mdensity}
\end{equation}
kde sčítáme přes všechny prvky v~systému, $f_n$ je koncentrace daného prvku, $A_n$ je příslušná relativní atomová hmotnost a~$u$ je atomová hmotnostní konstanta.

Celkovou sílu přechodu $N$ také můžeme vyjádřit podle (\ref{definiceceelkovesily}) jako součet jednotlivých příspěvků $t$

\begin{equation}
N = N_\mathrm{v} + N_\mathrm{K} + \sum_i N_{\mathrm{p},j} \text{.}
\end{equation}
%
$N_\mathrm{v}$ zde značí kombinovanou sílu přechodu pro valenční elektrony jednak do vodivostního pásu a~jednak do excitovaných stavů nad vodivostním pásem, $N_\mathrm{K}$ značí sílu přechodu pro K~jaderné elektrony a~$\sum_i N_{\mathrm{p},j}$ značí kombinovanou sílu přechodu pro všechny vibrační stavy $j$. Sílu přechodu $N_\mathrm{v}$ můžeme rozložit na části pro $\sigma$ a~$\pi$ elektrony $N_\sigma$, $N_\pi$ podle jejich poměru (na jeden sp$^2$ atom uhlíku připadá jeden $\pi$ elektron a~tři $\sigma$ elektrony, na sp$^3$ vázaný uhlík čtyři $\sigma$ elektrony a~na vodík pouze jeden $\sigma$  elektron)
\begin{equation}
N_\pi = N_\mathrm{v} \frac{f_\mathrm{C_{sp2}}}{4f_\mathrm{C} + f_\mathrm{H}}  \text{,}
\end{equation}
\begin{equation}
N_\sigma = N_\mathrm{v} \frac{4f_\mathrm{C_{sp3}} + 3f_\mathrm{C_{sp2}} + f_\mathrm{H}}{4f_\mathrm{C} + f_\mathrm{H}}  \text{.}
\end{equation}
%
$N_\sigma$ a~$N_\pi$ můžeme opět rozložit na části určující sílu přechodů mezi valenčním a~vodivostním pásem $N_{\sigma \rightarrow \sigma^*}, N_{\pi \rightarrow \pi^*}$ a~mezi valenčním pásem a~vyššími excitovanými stavy $N_{\sigma \rightarrow \xi}, N_{\pi \rightarrow \xi}$
\begin{equation}
\begin{array}{lr}
N_{\sigma \rightarrow \xi} = N_\mathrm{\sigma} \alpha_{\sigma\xi} \text{,} &
N_{\sigma \rightarrow \sigma^*} = N_\sigma - N_{\sigma \rightarrow \xi} \text{,} \\
\end{array}
\end{equation}
\begin{equation}
\begin{array}{lr}
N_{\pi \rightarrow \xi} = N_\mathrm{\pi} \alpha_{\pi\xi} \text{,} &
N_{\pi \rightarrow \pi^*} = N_\pi - N_{\pi \rightarrow \xi} \text{,} \\
\end{array}
\end{equation}
$\alpha_{\sigma\xi}, \alpha_{\pi\xi}$ jsou relativní síly přechodu do vyšších excitovaných stavů.


Síla přechodu pro excitaci jaderných elektronů je přímo úměrná síle přechodu uhlíkových jader, je proto také výhodné zavést relativní sílu přechodu pro excitaci jaderných elektronů $\alpha_\mathrm{K}$
\begin{equation}
N_\mathrm{K} =  \alpha_\mathrm{K} N_\mathrm{C}
\end{equation}


Dále je potřeba rozdělit sílu přechodu pro fononové absorpce $N_\mathrm{p}$ na síly přechodu jednotlivých vibračních stavů
\begin{equation}
N_\mathrm{p} = \sum_j N_{\mathrm{p},j} \text{,}
\end{equation}
kde $j$ reprezentuje všechny možné vibrační stavy ve vrstvě. Pokud lze daný vibrační stav přiřadit k určité chemické skupině $k$, můžeme místo síly přechodu daného vibračního stavu $N_{\mathrm{p},j}$ zavést relativní sílu přechodu pro daný vibrační stav $\alpha_j$
\begin{equation}
N_{\mathrm{p},j} = 	\alpha_j N_k \text{,}
\label{reltransstr}
\end{equation}
kde $N_k$ je síla přechodu dané skupiny. Toto je využito právě pro analýzu vodíkové koncentrace, kdy celkovou vodíkovou koncentraci $f_\mathrm{H}$ rozdělíme na parciální koncentrace vodíku v~jednotlivých skupinách
\begin{equation}
f_\mathrm{H} =  \sum_m f_{\mathrm{H}_m} \text{,}
\end{equation}
kde $m$ značí všechny uvažované uhlovodíkové skupiny, $f_{\mathrm{H}_m}$ značí koncentraci vodíku v~dané skupině. Těch je v~této práci uvažováno pět: sp$^3$CH, sp$^3$CH$_2$, sp$^3$CH$_3$, sp$^2$CH a~sp$^2$CH$_2$. Pokud tedy předpokládáme, že relativní síly přechodu pro jednotlivé vibrační módy jsou konstantní a~nezávisí na struktuře materiálu, můžeme za předpokladu znalosti relativních sil přechodu určit zastoupení vodíku v~jednotlivých skupinách. 

Celkově tedy v~modelu PJDOS-DLC vystupuje 20 + 3$j$ parametrů. Parametry související se složením materiálu $N_\mathrm{a}$, $f_\mathrm{C_{sp3}}$ a~pět parametrů parciálních vodíkových koncentrací $f_{\mathrm{H}_m}$ (případně čtyři a~celková koncentrace vodíku $f_\mathrm{H}$). Dva parametry pro modelování jaderných elekronů $\alpha_\mathrm{K}$ a~$E_\mathrm{K}$. 
Osm parametrů pro modelování přechodů mezi valenčním a~vodivostním pásem $\sigma$ a~$\pi$ elektronů $E_\mathrm{g\{\pi,\sigma\}}$, $E_\mathrm{h\{\pi,\sigma\}}$, $E_\mathrm{c\{\pi,\sigma\}}$ a~$B_\mathrm{c\{\pi,\sigma\}}$. Tři parametry pro přechody do vyšších energetických stavů $E_\mathrm{x}$, $\alpha_{\{\sigma,\pi\}\xi}$ a~tři parametry pro každý přítomný vibrační stav $\alpha_j$ nebo $N_j$, $\nu_j$ a~$\beta_j$.

Přehledně všechny parametry shrnuje tabulka \ref{DLCparametry}.

\begin{table}
\centering
\begin{tabular}{l l}
\hline

$N_\mathrm{a}$ & atomová koncentrace \\
$f_\mathrm{C_{sp3}}$ & relativní koncentrace sp$^3$ uhlíku \\
$f_\mathrm{H}$ & relativní koncentrace vodíku \\
$f_{\mathrm{H}_m}$ & parciální relativní koncentrace vodíku v~jednotlivých skupinách $m$\\

$\alpha_\mathrm{K}$ & relativní síla přechodu pro K~jaderné elekrony\\
$E_\mathrm{K}$ & vzdálenost středu pásu K~elektronů od Fermiho energie\\

$E_\mathrm{g\{\pi,\sigma\}}$ & šířka zakázaného pásu \{$\pi$, $\sigma$\} elektronů\\
$E_\mathrm{h\{\pi,\sigma\}}$ & maximální energie přechodu \{$\pi$, $\sigma$\} elektronů\\
$E_\mathrm{c\{\pi,\sigma\}}$ & centrální energie Lorentzovského faktoru \{$\pi$, $\sigma$\} elektronů\\
$B_\mathrm{c\{\pi,\sigma\}}$ & šířka Lorentzovského faktoru \{$\pi$, $\sigma$\} elektronů\\

$E_\mathrm{x}$ & vzdálenost hrany pásu vyšších excitací od Fermiho energie\\
$\alpha_{\{\sigma,\pi\}\xi}$ & relativní síly přechodu \{$\sigma$,$\pi$\} elektronů do vyšších excitovaných stavů \\

$\alpha_j$ & relativní síla přechodu $j$-tého vibračního módu \\
$\nu_j$ & poloha $j$-tého vibračního módu\\
$\beta_j$ & pološířka $j$-tého vibračního módu\\
\hline

\end{tabular}
\label{DLCparametry}
\caption{Parametry modelu PJDOS-DLC.}
\end{table}

\subsection{Přechodová vrstva}
Mezi DLC vrstvou a~krystalickým křemíkem se nachází mezivrstva, tlustá často i desítky nanometrů, vzniklá implantací vysokoenergetických iontů do krystalického křemíku. Její optické konstanty jsou proto někde mezi krystalickým křemíkem a~amorfním DLC. Pro parametrizaci přechodové vrstvy byl použit jednoduchý tříparametrický PJDOS model (\ref{PJDOS1}) reprezentující přechody mezi jedním valenčním a~vodivostním pásem s~jedním gausovským píkem (\ref{gaus}) ve viditelné oblasti, který reprezentuje absorpci na defektních stavech.

\subsection{Substrát}
Jako substrát byl u všech vzorků použit krystalický křemík (111) o~tloušťce přibližně 0,36\,mm. Při modelování substrátu byly postupně vyzkoušeny tři metody. První verze použitých modelů využívaly tabulkové hodnoty dielektrických funkcí krystalického kře\-mí\-ku. Tento postup byl dostatečný pro viditelnou a~ultrafialovou oblast, kde je křemík neprůhledný a~kde na jeho optické vlastnosti nemají vliv případné příměsi. V infračervené oblasti nicméně situaci komplikují příměsi kyslíku, které vzorek od vzorku mírně kolísají a~způsobují odlišnou absorpci hlavně v~oblasti pod 1100\,cm$^{-1}$. Druhým vy\-zkoušeným řešením bylo proto naměřit absorpci křemíkového substrátu před depozicí, nafitovat optické konstanty substrátu samostatně a~následně je použít při fitování vrstvy. Tato metoda se nicméně také neosvědčila, hlavně kvůli velké časové náročnosti a~také kvůli tomu, že koncentrace kyslíkových příměsí se mírně liší i v~rámci jednoho vzorku.
Nakonec byl tedy substrát fitován zároveň s~vrstvou. Byl k tomu použit model PJDOS-cSi, jako volný parametr byla ale zvolena pouze koncentrace kyslíkových příměsí $f_\mathrm{O}$ a~tloušťka křemíkového waferu $d_\mathrm{s}$ (která také mírně kolísala).  

\subsection{Vrstva ze zadní strany substrátu}
Ze zadní strany křemíkového substrátu se reakcí se vzdušným kyslíkem vytvoří tenká vrstva SiO$_2$, o~tloušťce okolo dvou nanometrů. Toto nepředstavuje problém pro viditelnou a~ultrafialovou oblast, kde je křemík neprůhledný, ale projevuje se to v infračervené oblasti. Tam můžeme vliv SiO$_2$ vrstvy ze zadní strany substrátu pozorovat jako zvýšenou absorpci v~oblasti pod 1100\,cm$^{-1}$, hlavně v~místech, kde se vyskytují výrazné píky SiO$_2$ (okolo 1075\,cm$^{-1}$, 460\,cm$^{-1}$ a~800cm$^{-1}$). 
Tento vliv je možno odstranit přidáním další vrstvy do modelu vícevrstevnatého systému s~pevnými hodnotami optických konstant pro SiO$_2$ získaných z \cite{Palik1985}.

\cleardoublepage
